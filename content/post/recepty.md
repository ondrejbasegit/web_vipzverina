+++
title = 'Recepty'
slug = 'recepty'
image = 'images/recepty.jpg'
date = "2018-04-18T00:00:00"
disableComments = true
+++

Seznam receptů na výbornou zvěřinu jako inspirace pro Vás. Podívejte se, co vše lze s naším masem vymyslet.
<!--more-->

- [**Steak z jeleního hřbetu se švestkovou omáčkou a opečenými brambůrky**](#steak-z-jeleního-hřbetu-se-švestkovou-omáčkou-a-opečenými-brambůrky)
- [**Kančí hřbet se šípkovou omáčkou**](#kančí-hřbet-se-šípkovou-omáčkou)
- [**Divočák se zelím**](#divočák-se-zelím)
- [**Vepřová panenka se švestkovou omáčkou**](#vepřová-panenka-se-švestkovou-omáčkou)

---

> #### Výživové hodnoty zvěřiny
> Zvěřina má, oproti domácím zvířatům, podstatně nižší podíl tuku a naproti tomu vyšší obsah bílkovin. V mase zvěřiny jsou také zastoupené minerální látky, DRASLÍK, VÁPNÍK, ŽELEZO, FOSFOR a VITAMÍNY SKUPINY B.

---

### Steak z jeleního hřbetu se švestkovou omáčkou a opečenými brambůrky
##### Na tento recept si připravte:
- 4 plátky jeleního hřbetu (po 200 g)
- 50 g přepuštěného másla
- 2 kávové lžičky soli
- 2 kávové lžičky pepře (může být i 4 barevný – je jemnější)
- 10 ks švestek nejlépe čerstvých (můžou být i zmražené)
- 1 litr vody
- 15 dkg cukru
- 1 kávová lžička mletého bílého pepře
- 10 dkg másla 
- 125 g zakysané smetany
- 0,5 kg malých brambůrek

##### Postup:
Steaky omyjeme, osušíme, osolíme a opepříme, na přepuštěném másle opečeme po obou stranách 4 minuty (maso je uvnitř růžové), pro větší propečení opékáme 6 minut. Poté vyjmeme a udržujeme v teple.
Švestková omáčka:
Švestky (čerstvé) vypeckujeme a nakrájíme na stejně velké plátky. Dáme do hrnce s 1L vařící vody, kterou osladíme a přidáme bílý pepř. Povaříme 15 minut a poté rozmixujeme najemno. Rozehřejeme 10 dkg másla, přidáme pyré ze švestek a vmícháme zakysanou smetanu.

Brambůrky očistíme posypeme solí a dáme péct do trouby – horkovzduch 180°C, elektrická trouba 200°C a pečeme do zlatova. V případě, že nebudete mít malé brambůrky, stačí rozkrájet brambory na čtvrtiny, případně na plátky a ty pečeme opět do zlatova.

---

### Kančí hřbet se šípkovou omáčkou
##### Na 4 porce bude potřeba:
- 800 g kančího hřbetu bez kosti
- 100 g slaniny
- 2 mrkve
- 2 petržele
- ¼ celeru
- 1 cibule
- vepřové sádlo
- snítka tymiánu
- snítka majoránky
- hvězdička badyánu
- cukr krupice (asi 4 lžíce)
- 1 rajský protlak
- 200 g šípkové zavařeniny
- masový vývar
- 100 ml červeného vína
- 200 ml pomerančové šťávy
- divoké koření (celý pepř, nové koření, bobkový list, jalovec)
- lžička mleté skořice
- citronová šťáva
- strouhaný perník podle potřeby
- mletý pepř
- sůl

##### Postup:
Ze zeleniny (mrkve, celeru, petržele) nakrájíme pár klínků na špikování masa, stejně tak ze špeku oddělíme čtyři klínky. Zbytek zeleniny i špeku nakrájíme na kostičky.
Kančí hřbet očistíme, nakrájíme na porce, prošpikujeme kousky kořenové zeleniny, špeku a osolíme.

Na sádle orestujeme společně nakrájenou mrkev, celer, petržel, cibuli, kostičky špeku, vše do zlatohněda, přidáme bylinky a koření (tymián, majoránku, badyán, divoké koření, jalovec), zasypeme cukrem, necháme zkaramelizovat, přidáme rajský protlak a šípkovou zavařeninu, opět zarestujeme, zalijeme vývarem, vínem a pomerančovou šťávou, přivedeme k varu, potom vložíme maso, osolíme a pod pokličkou dusíme do měkka.

Maso vyjmeme a omáčku propasírujeme nebo vybereme koření a rozmixujeme. Poté omáčku zahustíme nastrouhaným perníkem, dochutíme skořicí.
Podáváme s Karlovarským knedlíkem

---

### Divočák se zelím 
##### Na 8 porcí si připravte:
- 1,2 kg kančí plece
- 600 g cibule
- 100 g sádla
- divoké koření (celý pepř, nové koření, bobkový list, jalovec)
- sůl
- mletý pepř
- 1,5 l rýnského ryzlinku
- vodu

##### Postup:
Cibuli nakrájíme na klínky a špek na kostičky. Maso nakrájíme na kostky velké asi 5 x 5 cm, v míse osolíme, opepříme, pokmínujeme, přidáme bobkový list, nové koření, jalovec a promícháme.

Nejprve vypečeme špek, přidáme cibuli, kterou lehce opečeme dosklovata, poté vmícháme okořeněné maso, opečeme, podlijeme vínem, dolijeme vodou, aby bylo maso zakryté, přivedeme k varu, zakryjeme poklicí a v troubě pečeme při 150 °C do měkka. Na závěr poklici odklopíme a dopečeme „na barvu“. Případně vydusíme na šťávu, kterou dochutíme.

Maso podáváme se zelím a bramborovým knedlíkem.

###### Dušené zelí:
- 1 kg kysaného zelí
- 1 velká cibule
- 4 lžíce sádla
- voda
- 2 lžičky kmínu
- sůl
- 2 lžíce hladké mouky nebo 1 větší brambor
- krupicový cukr

Na sádle opečeme cibuli nakrájenou na kostičky, zarestujeme kmín, vložíme vymačkané a překrájené zelí, podlijeme vodou, osolíme a dusíme.
Když je zelí měkké, dochutíme cukrem a zaprášíme moukou a ještě 15 minut provaříme nebo, pro bezlepkovou variantu, zahustíme nastrouhaným bramborem.

###### Bramborový knedlík:
- 1 kg brambor
- 2 vejce
- lžíce mléka
- cca 400 g hrubé mouky
- 3 lžíce hrubé dětské krupičky
- sůl

Brambory, den předem vařené ve slupce, oloupeme, nastrouháme na hrubém okurkovém struhadle, v míse je osolíme a smícháme s vejci rozšlehanými ve lžíci mléka.
Brambory přendáme na vál posypaný moukou a postupně do nich zaděláváme mouku s krupicí, až se těsto nelepí.
Z těsta vytvarujeme šišky a vaříme je v osolené vodě asi 20 minut. Po vyjmutí krájíme na kolečka.

---

### Vepřová panenka se švestkovou omáčkou

{{< figure src="/images/veprova_panenka.jpeg" class="image right" >}}

##### Pro 4 osoby je potřeba:
- 2 ks panenky z divočáka
-  lžičky soli
- 3 lžičky pepře
- 2 lžičky mletého nového koření
- ½ kelímku švestkových povidel – bez aspartamu
- ½ sáčku sušených švestek
- 3 polévkové lžíce cukru
- ½ L vývaru ze zvěřiny
- 3 polévkové lžíce sádla ze zvěřiny (kdo nemá může použít normální sádlo)
- 2 lžíce mouky na za prášení omáčky

##### Postup:
Panenku nakrájíme na stejné válečky, vychází to přibližně 1 ks panenky = 4 ks válečku. Osolíme, opepříme a posypeme novým kořením. Necháme trochu odpočinou. 

Mezi tím si rozpustíme v hrnku sádlo, po rozpuštění a zahřátí přidáme cukr a necháme mírně zkaramelizovat. Když se karamel začne barvit do hněda přidáme švestková povidla a mícháním pomalu rozpouštíme, proti připálení zalejeme ½ L zvěřinovým vývarem, přidáme sušené švestky a za stálého míchání spojíme povidla s cukrem a vývarem a necháme na mírném ohni redukovat. 

Panenku opečeme zprudka na pánvi, pěkně po všech stranách. Po opečení ji dáme do pečící misky a zalijeme výpekem, který panenka pustila a dáme dotáhnout do trouby - horko vzduch cca 150°C 30 min (miska musí být přikrytá).

Mezi tím se nám zredukovala omáčka – pro větší hustotu ji můžeme zaprášit jemně moukou, ale potom ji musíme nechat pro spojení všech ingrediencí ještě chvilku povařit.

Jako přílohu můžeme použít například bramboráčky nebo opečené brambory. 

***Dobrou chuť!***



